71

Stephani de villa Regia, ecclesiam sancti Stephani de castro sancti Romuli cum decimis
et oblationibus aliisque rebus ad easdem ecclesias pertinentibus. Decimas quoque seu
cymiteria nec non et antiquas vestras consuetudines, quas hactenus idem monasterium
quiete noscitur habuisse, vobis nichilominus roboramus Statuimus etiam, ne ab episcopo
vel suorum quolibet successorum ibidem divina officia interdicantur, nisi pro communi
culpa cleri vel populi. Laborum quoque vestrorum, quos propriis sumptibus colitis,
decimas a vobis exigi omnimodis prohibemus. Verumtamen in supradictis ecclesiis
ordinandis ac disponendis, quantum ad temporalia pertinet, atque in eligendis seu intro·
ducendis presbiteris in easdem ecclesias, quos tua vel successorum tuorum discretio
utiles et idoneos fore decreverit, et removendi eos inde, si pravi vel inobedientes tibi
et tuis successoribus fuerint, tam tu, quam successores tui habeatis liberam facultatem;
ita videlicet, ut, cum a te vel tuis successoribus prefati sacerdotes fuerint electi, Ianuensi
archiepiscopo presententur et curam animarum ab eo recipiant, sibi quidem de spiri·
tualibus, tibi vero de temporalibus responsuri, sicut in prefati predecessoris nostri pri·
vilegio continetur. Sepulturam quoque vobis liberam esse decernimus, ut videlicet
eorum, qui se illic sepeliri deliberaverint, devotioni et extreme voluntati, nisi forte
excommunicati sint, nullus obsistat, set sine molestia quiete vobis permaneat, salva
iustitia parrochialis ecclesie. Preterea presbitero, capellano de ecclesia sancti Stephani,
que sita estin castro sancti Romuli, parrochianis suis ab hac vita migrantibus dandi
penitentiam liberam facultatem concedimus. Liceat autem vobis, competentibus horis,
excepto sabbato sancto, ad divina officia absque alicuius contradictione campanas pul·
sare, nisi monasterium ipsum fuerit interdictum. Prohibemus quoque, ut nullus infra
parrochias vestras novam ecclesiam vel capellam edificare presumat. Decernimus ergo,
ut nulli omnino hominum liceat, idem monasterium temere perturbare, aut eius pos·
sessiones auferre vel ablatas retinere, minuere seu quibuslibet vexationibus fatigare,
sed omnia integra conserventur eorum, pro quorum gubernatione et sustentatione con-
cessa sunt, usibus omnimodis profutura, salva in omnibus apostolice sedis auctoritate,
et diocesani episcopi canonica iustitia. Ad hec adicientes statuimus, ut, postquam sedis
apostolice audientiam in vestris gravaminibus appellaveritis, nulli facultas sit, gravamen
vobis vel iniuriam irrogare. Si qua igitur in futurum ecclesiastica secularisve persona
contra, huius nostre constitutionis paginam sciens temere venire temptaverit, secundo
tertiove commonita, si non reatum suum digna satisfactione correxerit, potestatis honoris·
que sui dignitate careat reamque se divino iudicio existere de perpetrata iniquitate
cognoscat, et a sacratissimo corpore ac sanguine dei et domini, redemptoris nostri Iesu
Christi, alienafiat, atque in extremo examine districte ultioni subiaceat. Cunctis autem,
eidem loco sua iura servantibus, sit pax domini nostri Iesu Christi, quatinus ethic
fructum bone actionis percipiant et apud districtum iudicem premia eterne pacis in·
veniant. Amen. Amen. Amen.
) Ego Eugenius catholice ecclesie episcopus ss. (M)
Ego GG‚(Gregorius) presbiter cardinalis tit. Calixti ss.
† Ego Nicholaus presbiter cardinalis tit. sancti Cyriaci ss.
† Ego Guido presbiter cardinalis tit. sanctorum Laurentii et Damasi ss
† Ego Syrus Ianuensis archiepiscopus ss.
- † Ego Oto diaconus cardinalis sancti Georgii ad Velum aureum ss.
† Ego Guido diaconus cardinalis sanctorum Cosme et Damiani ss.
† Ego Iohannes diaconus cardinalis sancti Adriani ss.
† Ego Gregorius diaconus cardinalis sancti Angeli ss.
† Ego Bernardus diaconus cardinalis sancte Romane ecclesie ss. ”
† Ego Iordanus diaconus cardinalis sancte Romane ecclesie ss.
† Ego Cinthius diaconus cardinalis sanctorum Sergii et Bachi ss.
Datum Viterbi, per manum Roberti, sancte Romane ecclesie presbiteri cardinalis
et cancellarii. xv Kl. Sept. lndictione v111. Incarnationis dominice anno MCXLV. Pon-

tifrcatus vero domni Eugenii 111 pp. anno 1.

Abscanst der Miscell. di Stor. Lig. Il p. 9, in der Bibl. Civica; Reges! der Dorum. Gerrov. G. Vll 33
p. 17, der Bibl, dell‘ Universr'lr'a zu Genua.

‘M 5315th ist: „Pergama mancam bei den ngen: „Lo sless’ ordimr‘ - Contra in der comminatio
s! imgrw ic.

 

