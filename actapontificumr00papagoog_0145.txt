⁵ 134

provocati licet omnium ecclesiarum nobis sollicitudo et cura immineat, predicte tamen
sancte Lateranensis ecclesie, perquam datur, ut invigilare ceteris omnibus debeamus,
que specialius ac familiarius ad Romani pontificis ordinationem spectare dinoscitur,
ampliori et attentiori nos convenit sudio providere. Eapropter, dilecti in domino filii,
ecclesiam ipsam, in qua divino mancipati estis obsequio, ad exemplar predecessoris
nostri, beate memorie Alexandri pape secundi, apostolice sedis privilegio ¹) communimus.
Imprimis siquidem statuentes, ut ordo canonicus, qui secundum deum et beati Augustini
regulam ibi noscitur institutus, perpetuis ibidem temporibus inviolabiliter conservetur.
Preterea, quascumque possessiones, quecumque bona eadem ecclesia in presentiarum
iuste et canonice possidet aut in futurum concessione pontificum, largitione regum vel
principum, oblatione fidelium seu aliis iustis modis deo propitio poterit adipisci, firma
vobis vestrisque successoribus et illibata permaneant. ln quibus hec propriis duximus
exprimenda vocabulis: medietatem omnium oblationum principalis altaris in integrum
sine expendio aliquo, dationem etiam seu redditum, qui glandatricum dicitur, vel
herbaticum ex vestris porcis a) et pecoribus, seu omnem functionem ab eodem predecessore
nostro ecclesie ipsi collatam. Obeunte vero te, nunc eiusdem loci priore vel tuorum
'quolibet successorum, nullus ibi qualibet surreptionis astucia seu violentia preponatur,
sed fratres in aliqua persona de vestro collegio, si idonea reperta fuerit, vel de alio
religioso conventu prius conveniant et postmodum cumconsilio, deliberatione et iudicio
Romani pontificis eligant. Electus autem nulli nisi⁴ tanturn ipsi Romano pontifici de
obedientia vel subiectione aliqua teneatur. Liceat preterea vobis clericos e seculo
fugientes vel laicos liberos, undecumque fuerint, nisi excommunicati vel interdicti sint,
absque alicuius contradictione ad conversionem suscipere et, qui suscepti fuerint cum
communi consilio prioris et fratrum, nulli de obedientia teneantur nisi Romano pontifici
et priori eiusdem ecclesie et, si quod scriptum contra hoc nostrum privilegium aliquo
tempore apparuerit, in irritum ducimus. Prohibemus autem, ut nulli fratrum post
factam in eodem loco professionem, sine prioris sui licentia fas sit, de claustro discedere,
discedentem vero absque com(m)uni literarum cautione nullus audeat retinere. Ad hec
adicientes suggestione et voluntate fratrum nostrorum cardinalium episcoporum sancimus
ut eadem ecclesia tanquam principalis mater et domina omnino libera sit et nulli penitus
nisi soli Romano pontifici sit subiecta, atque idem episcopi salubri providentia, veluti
cooperatores et vicarii nostri, ipsius venerabilis basilice utilitatem et honestatem attente
provideant. Illud vero, quod a memorato predecessore nostro Alexandro statutum
est, maxime observari precipimus, videlicet, ut vasa seu vestes altaris et cuncta sacri
ministerii ornamenta non tangantur vel proferantur seu reponantur, aut etiam quales-
cumque oblationes desuper altari a non sacratis deo ministris tollantur. Portu, cele·
brantibus ibidem episcopis sacra missarum solemnia, in clericalibus tunicis presentes
sitis, cantum imponatis et ex vobis presbiterum, diaconum, subdiaconum atque accolitum
semper providere curetis. Preterea minus quatuor fratribus assistentibus missa in eadem
ecclesia etiam diebus privatis minime celebretur, diebus vero dominicis etin sanctorum
festivitatibus, quantuscumque fuerit, plenarius vester assit conventus. Ut autem in
ecclesia ipsa regularis ordinis et discipline vigor inviolabiliter, auxiliante deo, custodiatur
et servetur, unumquemque predictorum cardinalium episcoporum, qui sunt ad principalis
altaris servitium deputati, semel in hebdomada de observantia regule cum fratribus
ipsius loci capitulum tenere et, si quid grave corrigendum fuerit, cum com(m)uni consilio
prioris et fratrum per ipsos vice nostra emendari statuimus Si qua igitur in posterum
ecclesiastica secularisve persona, hanc nostre constitutionis et confirmationis paginam
sciens, contra eam ausu temerario venire temptaverit, secundo tertiove commonita, si
non satisfactione congrua emendaverit, potestatis honorisque sui dignitate careat ream-
que . . . . Cunctis autem. . . Amen. Amen. Amen.

(R) Ego Anastasius catholice ecclesie episcopus ss. (M)

† Ego Ymarus Tusculanus episcopus ss

† Ego Hugo Ostiensis episcopus ss.

† Ego Guarinus Prenestinus episcopus ss.

† Ego Gregorius presbiter cardinalis tir. Calixti ss

† Ego Guido presbiter cardinalis tit. sancti Grisogoni ss.

† Ego Hubaldus presbiter cardinalis tit. sancte Praxedis ss.

a) portis. -- .1) Nicht rrhallen.

 

