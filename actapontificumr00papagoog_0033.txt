Nr. 26.

Paschalr's ΙΙ bestcitzgt dem Abte Gottsrz'ed von Venddme (D. Chartres) die Besitztlui'mer
und Rechte seines Rom speziell unterstellten Klosters, woflc'r jiihrlr'clt 12 Solidi an den
Lateranensisclten Palast au zahlen sind.

1102 Meirz 11. Lateran.

Paschalis episcopus, servus servorum dei, dilecto filio Goffredo, Vindocinensis
monasterii abbati, eiusque successoribus regulariter substituendis, in perpetuum. Sicut
iniusta poscentibus nullus est tribuendus effectus, sic legitima desiderantium non
est differenda petitio. Tuis igitur, fili in Christo charissime Goffrede, petitionibus
annuentes, Vindocinense coenobium, cui deo auctore in abbatem praeesse dignosceris,
praesentis decreti auctoritate munimus Quod videlicet coenobium Gofi'redus, bonae
memoriae, Andegavensis comes ¹), et Agnes, Pictaviensis comitissa ’), in iure suo sumptu
suo pro animarum suarum salute constructum ³), summae ac individuae trinitatis nomine
consecratum beato Petro, apostolorum principi, et sanctae eius Romanae ecclesiae in
alodium proprium obtulerunt. Et nos itaque secundum praedecessorum nostrorum
apostolicae memoriae, Gregorii septimi et Urbani secundi, auctoritatem praelatorum
comitum votum et oblationem firmantes, praefatum monasterium sub protectione sedis
apostolicae specialiter permanere et ab omni iugo aliarum personarum immune persistere
mansuro in perpetuum decreto sancimus. Per praesentis igitur privilegii paginam apo-
stolica auctoritate statuimus ut, quaecunquea praedictis comitibus ecclesiae vestrae
oblata et praedecessorum nostrorum privilegiis confirmata sunt, et quaecunque hodie
idem coenobium possidet, sive in futurum concessione pontificum, liberalitate principum
vel oblatione fidelium animarum quaelibet poterit adipisci, firma tibi tuisque successoribus
et illibata permaneant. ln quibus haec propriis visa sunt exprimenda nominibus:
ecclesia sancti Georgii in Oleronis insula cum magna parte eiusdem insulae, ecclesia
beatae Mariae de Surgeriis, ecclesia sancti Sepulcri de Balgenciaco, ecclesia de Andreio,
ecclesia sancti Saturnini, quae est super Ligerim, ecclesia sancti Nicolai de Olerone,
ecclesia sancti Petri de Monte foleti, et quicquid Robertus de Monte Contrio Vindo-
cinensi coenobio donavit et eius filius Berthrandus de suo iure consensit. Praecipimus
etiam, ut sancti Salvatoris iuxta Andegavis muros ecclesia vestro coenobio tanquam
capiti membrum semper adhaereat, et eius universa dispositio in tua tuorumque suc·
cessorum manu absque alicuius contradictione persistat. Decernimus ergo, ut nulli
omnino hominum liceat, praelatum coenobium temere perturbare aut eius possessiones
aufferre vel ablatas retinere, minuere vel temerariis vexationibus fatigare, sed omnia
integra conserventur eorum, pro quorum sustentatione et gubernatione concessa sunt,
usibus omnimodis profutura. Praeterea statuimus, ut Andegavensis, Pictavensis et
Vindocinensis comites omni tempore sint defensores et adiutores eiusdem loci ad
honorem apostolicae sedis. Et si quis contra locum illum molestiam litis pro alis
quibus rebus inferre voluerit, nullatenus consentiant, antequam apostolicam sedem
consulant, quia quicquid sine iudicio aut consensu nostro pervasum vel distractum
luerit alicuius iudicio, irritum erit, nec eorum quilibet aliquam exactionem sive con·
suetudinem Vindocinensis monasterii rebus inferat, nec in eis aliquid vendicare praesumat
praeter patrocinium solum, quod eis ad honorem apostolicae sedis exhibere promissum
est. Obeunte te vel tuorum quolibet successorum, nullus ibi qualibet subreptionis
astutia vel violentia praeponatur, nisi quem iratres communi consensu vel fratrum pars
consilii sanioris secundum dei timorem et beati Benedicti regulam decreverint eligendum,
non tamen sine trium abbatum consilio, quos religiosiores in vicinis provinciis habere
contigerit. Electus autem abbas a Carnotensi ⁴) episcopo benedicatur, omni professione
vel cuiuslibet rei exactione deposita, si tamen idem episcopus communionem et gratiam
apostolicaesedis habuerit, et si ordinationem ipsam gratia ac sine pravitate exhibere
voluerit, alioquin ad Romanum pontificem renovatur ³). Praeterea praecipimus, uttam
in Vindocinensi loco, quam in praedicta secus Andegavim sancti Salvatoris ecclesia
sine Romani pontificis licentia nulli episcopo liceat, potestatem aliquam aut dominationem
exercere aut excommunicare seu interdicere, etiamsi sorte contigerit, Carnotensem aut

a) removetur? recurratur? - .1) Gottfricd II, regiercnder Graj von Anjou‚ toro-10⁶0. 2) Agmr,
Tochter otro Wilhelms von Burgund und Wittwe des Grafen Willrelm V von Aqra'tam'en, seit 1032 Gemahlin
Goty'rieds la 3) 1032. 4) chartres.

 

