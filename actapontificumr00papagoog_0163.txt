¹54'

IN ΡΡΜ. - Sicut equum est et officio religioso conveniens, ea, que in controversiam
deducuntur, iudicio vel concordia terminare, ita siquidem consideratio expostulat equitatis
ut, cum rationabiliter fuerint terminata, ad memoriam eorum habendam scripture serie
muniantur, quatenus in scripto inveniat secutura posteritas, quid perpetuis debeat
temporibus observare. Eapropter, dilecti in domino filii, qualiter controversia, que
supra integra villa de Montione ¹) cum curte sua inter vos et monachos sancte Flore
vertebatur, in presentia dilectorum filiorum nostrorum Cencii, Portuensis episcopi,
Rolandi‚ presbiteri et cancellarii, et Oddonis, diaconi cardinalium, assistentibus illis
Gregorio de Primicerio, Aichario et Gregorio Corano iudicibus, ex mandato nostro
fuerit ventilata et in nostra presentia ordine iudiciario terminata, presentibus litteris
precepimus annotari. Primo siquidem pars monasterii sancte Flore affirmabat: nullam
esse venditionem, quia sollemnitate iuris subnixa non erat, et ideo rei vendicationem
intendebat; secundo asserebat, quod villa de Montione ad monasterium sancte Flore
ex imperiali domo processerat; tertio vero, quod instrumentum venditionis non con·
sensu maioris partis monachorum fuerat roboratum; preterea quarto loco ponebant
villam ipsam ultra duplum pretii, quod monachi sancte Flore inde acceperant, valuisse.
Porro ad confirmationem prime assertionis advocati monasterii sancte Flore conabantur
ostendere, quod res mobiles essent in monasterio et alie res mediocres, immobiles
videlicet, que propter urgens debiturn possent sine minori dispendio ipsius monasterii
vendi et iuste alienari. Per contrarium autem pars prioris et fratrum Camaldulensium
contra primum capitulum certis rationibus respondebat: quod venditio illa sufficienter
auctoritate iuris esset munita, et quod res mobiles tunc non fuissent in monasterio
sancte Flore, que ad tantum <b>onus debiti vel ad maiorem partem exonerandam possent
sufficere. Res quoque immobiles non habebant monachi predicti monasterii, quas ita
convenienter ad solvendum debitum possent distrahere. AddenS, quod nimium esit)
alienum, urgebat idem cenobium, et quod in utilitatem ipsius pecunia, quam camaldulenses
fratres solverant, sit conversa. Ad quod sane probandum instrumentum publicum et
munimenta plurima protulerunt, quibus erat fides omnimoda adhibenda, et sic com·
prehensi sunt advocati sancte Flore, non verum in primo capitu10, 'sed potius mendacium
astruisse. Profecto advocati predictorum camaldulensium fratrum secundum et tertium
capitulum evidentissimis rationibus destruebant, donationem illam de imperiali domo
processisse negantes, monachos etiam sancte Flore per subscriptiones eorum consensisse
probabant. Erat enim instrumentum ipsum maiori parte fratrum subscriptionibus
roboratum. In secundo vero et tertio et quarto capitulo reperti sunt illi, qui pro
monasterio sancte Flore contendebant, penitus in probationibus defecisse et tam pre·
nominati cardinales quam iudiceS, qui a nobis ad audiendam causam delegati sunt,
cognoverunt, allegationes et attestationes eorundem advocatorum ad faciendam fidem
supradictis capitulis pondere caruisse, immo Camaldulenses rationabiliter in contrarium
probasse. Unde predicti filii nostri, cardinales et iudices, qui ad causam audiendam
fuerant delegati, quibusdam prudentibus legisperitis sibi ascitis, utriusque partis alle·
gationes subtiliter indagantes et camaldulensium fratrum allegationes cognoscentes penitus
prevalere, ex mandato nostro in nostra presentia prefatus Gregorius, primicerius, archarius,
iudex diffinitiva sententia Guidonem, Camaldulensem yconomum ²), ab impetitione llde·
brandi, yconomi sancte Flore, super integra villa de Montione cum sua curte absolvit. Nos
ergo eandem sententiam auctoritate sedis apostolice confirmamus et supradicto lldebrando
yconomo et universo conventui sancte Flore super hac causa perpetuum silentium
imponentes sententiam ipsam ratam et inconvulsam decernimus permanere. Nulli ergo
omnino hominum liceat, hanc nostre confirmationis paginam temerario ausu infringere
seu ipsis modis aliquibus contraire. Si quis autern hoc attemptare presumpserit, indig-
nationem omnipotentis dei et beatorum Petri et Pauli, apostolorum eius, incurrat eta
sacratissimo corporeae sanguine dei et domini, redemptoris nostri Iesu Christi, alienus
fiat, atque in extremo examine, nisi reatum suum condigna satisfactione correxerit,
districte ultioni subiaceat. Conservantes vero ipsam beatorum apostolorum Petri et
Pauli ac nostram benedictionem et gratiam consequantur. Amen. Amen. Amen.

(R) Ego Anastasius catholice ecclesie episcopus ss. (M)

† Ego Ymarus Tusculanus episcopus ss.

† Ego Cencius Portuensis episcopus ss.

Ι) Murrtiom, Fruciorre del cont. di Arcen. 2) l'rrgl. Aria I p. 463.

 

