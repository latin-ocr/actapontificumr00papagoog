122

cumque bona idem monasterium in presentiarum iuste et canonice possidet, aut in
futurum concessione pontificum, largitione regum vel principum, oblatione fidelium seu
aliis iustis modis deo propitio poterit adipisci, firma vobis vestrisque successoribus et
illibata permaneant. ln quibus hec propriis τι) duximus exprimenda vocabulis b): oblationes,
decimas et primitias de omnibus vestris sive de preceptalibus, quemadmodum idem
monasterium eas hactenus possedisse dignoscitur, plebem sancti Benedicti, plebem
sancte Marie inter Fossata, plebem sancte Marie de Lamula, plebem sancti Blasii de
Rocca, monasterium de Ceras010, ecclesiam sancti Nicolai de Archidoss0, et ecclesiam
sancti Fortunati de Corneto. Quicquid habetis in ecclesia sancti Pancratii, et ecclesias
sancte Restitute et sancti Savini, medietatem castri Radecolani, et censum sex marcharum
pro alia medietate, quas a Romana ecclesia singulis annis debetis percipere. Prohibemus
etiam, ut nulli abbati nec alicui omnino hominum liceat, medietatem eiusdem castri,
quam ad manus vestras retinetis absque Romani pontificis licentia cuilibet dare, vendere,
locare, commutare seu quamlibet exinde concessionem lacere. Crisma vero, oleum
sanctum, consecrationes altarium seu basilicarum, ordinationes monachorum vel clericorum,
qui ad sacros ordines suerint promovendi, adiocesano suscipiatis episcopo, siquidem
catholicus fuerit et gratiam atque communionem sedis apostolice habuerit et ea gratis
et absque aliqua pravitate vobis voluerit exhibere. Alioquin liceat vobis, catholicum,
quemcumque malueritis, adire antistitem, qui nimirum nostra fultus auctoritate, quod
postulatur, indulgeat. Ad exemplar quoque predecessoris nostri, Leonis pape v1111 ¹),
cuiuslibet ecclesie sacerdotem in prelato monasterio quamlibet iurisdictionem vel
potestatem seu auctoritatem preter sedis apostolice pontificem habere prohibemus ita,
ut nisi ab abbate eiusdem monasterii fuerit invitatus, missarum ibidem sollemnia nullo
modo celebrare presumat, set idem monasterium sub proprietate et dominio ac di·
spositione sancte Romane ecclesie liberum quietumque consistat Concedimus etiam
vobis placitum omnium clericorum vestrarum ecclesiarum. AddenteS, ut clericos sive
laicos liberoS, seculariter viventes, ad conversionem suscipiendi facultatem liberam
habeatis. Verum quoniam devotio tua, dilecte in domino fili, Raineri abbas, circa matrem
tuam, sanctam Romanam ecclesiam, maxime temporibus nostris apparuit, personam tuam
et per hoc commissam tibi ecclesiam in presentiarum cupimus honorare, et dignitatem
mitre, anuli et baculi atque sandalium tibi et per te tuis successoribus apostolice sedis
benignitate largimur et presentis scripti pagina confirmamus. StatuenteS, ut tam tibi,
quam tuis successoribus amodo licitum sit, huius dignitatis deferre insignia et eis in
divinis officiis decorari. Obeunte vero te, nunc eiusdem loci abbate, vel tuorum quolibet
successorum, nullus ibi qualibet c) surreptionis astutia vel violentia preponatur, set liceat
vobiS, communi consilio vel parti consilii sanioris, secundum dei timorem et beati
Benedicti regulam absque ullius contradictione abbatem eligere. Decernimus erg0, ut
nulli omnino hominum liceat, idem monasterium temere perturbare aut eius possessiones
auferre vel ablatas retinere, minuere seu quibuslibet vexationibus fatigare. Nullusque
dux, marchio, comes vicecomes castaldo vel alia quamvis magna seu parva persona,
ullum districtum in aliquibus locis ipsius monasterii habere vel iudicare seu aliquod
placitum tenere audeat, nisi ab ipsius cenobii abbate fuerit invitatus. Sed omnia integra
conserventur eorum, pro quorum gubernatione ac sustentatione concessa sunt, usibus
omnimodis profutura, salva in omnibus apostolice sedis auctoritate. Ad huius itaque
proprietatis et libertatis indicium duos bizantios aureos nobis nostrisque successoribus
annualiter persolvetis. Si qua igitur in futurum ecclesiastica secularisve persona. . . .
Cunctis autem . . . inveniant. Amen.

(R) Ego Anastasius catholice ecclesie episcopus ss.

† Ego Ugo Hostiensis episcopus ss. ’

- † Ego Guido presbiter cardinalis tit. sancti Grisogoni ss.

† Ego Hubaldus presbiter cardinalis tit. sancte Praxedis ss,

† Ego Manfredus presbiter cardinalis sancte Savine ss.

'r Ego Aribertus presbiter cardinalis tit. sancte Anastasie ss.

† Ego lulius presbiter cardinalis tit. sancti Marcelli ss.

† Ego Wido presbiter cardinalis tit. Pastoris ss.

† Ego Astaldus presbiter cardinalis tit. sancte Prisce sss

— i Ego Odo diaconus cardinalis sancti Georgii ad Velum aureum ss.

a) propria b) vocabula c) qualibus ... J) (fri. tum 19 Julr' 1050.

 

